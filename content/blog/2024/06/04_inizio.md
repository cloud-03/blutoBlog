---
title: "La capacità di iniziare"
date: 2024-06-04
draft: False
---

Questo blog è stato creato un anno fa, questo è il primo vero post che sto pubblicando oltre ad alcune prove. Molto spesso si hanno mille idee che non si riescono a concretizzare per vari motivi.
Solitamente non si ha la voglia, si dimenticano, non si hanno le forze oppure non è il momento giusto per iniziare una certa cosa.

Credo sia arrivato il mio momento giusto per iniziare a scrivere ed esprimere me stesso, principale scopo dei primi blog oltre a diffondere informazioni e conoscenze gratuitamente alle persone.

Quel periodo me lo sono fatto sfuggire, o meglio ero troppo piccolo per poterlo assaporare. 
Notizia sconvolgente: faccio parte della generazione Z, che si trova dopo quella dei millennials ma prima della generazione alpha; anche detti zoomers siamo nati dal 1997 al 2012, una specie rara per aprire un blog.

### Generazioni
Ci sono molte definizioni e anche diverse date di inizio e fine per ogni generazioni, alcuni ne aggiungono alcune altri le rimuovono. Il termine generazione e il suo studio ha inizio intorno agli anni 60, anche se questo fenomeno è stato notato anche nell'antichità.
Una generazione si distingue da un'altra dagli eventi di larga scala che una certa parte di popolazione con età specifica vive in un certo modo.

Per evento intendo qualunque avvenimento, oggetto o fenomeno che ha cottraddistinto un certo periodo; le guerre sono l'esempio più facile che può cottradistinguere persone di una certa generazione, questo implica anche una differenza tra stessa generazioni ma in luoghi del mondo differenti. Oltre alle guerre, possono essere persone di rilievo della socità, corrente musicale particolarmente in auge in un certo periodo e cose simili.

