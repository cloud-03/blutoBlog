---
title: "Lost"
date: 2024-02-14
draft: false
---

Oggi ho sentito dire che la consapevolezza ci rende tristi, io non credo di essere consapevole ma solo triste. Sono consapevole che tutto quello che sto studiando mi fa impazziere(nel senso positivo), ma gli esami non me lo fanno studiare come vorrei. La pressione di certi periodi mi forza a studiare controvoglia e quando invece vorrei studiare non serve al conseguire questi esami.

Sta diventando un loop di questi due anni, ora riesco a identificare il pattern rispetto a prima che non avevo abbastanza dati. Soprattuto nella sessione invernale la malinconia mi travolge, non una malinconia salutare e poetica, ma una malinconia da non sapere cosa fare tutto il giorno.

Per questo motivo sono perso in me stesso, da una parte ho trovato proprio quello che fa per me, ma il modo in cui viene fatto e le aspettative per il lavoro futuro sono anche peggio.

Per essere il secondo posto dopo 6 mesi non ha un grande obiettivo e prospettiva per il futuro, è solo io che mi intristisco di me stesso. Gli esami alla fine stanno passando abbastanza bene, non voti eccelsi ma tutti al primo appello anche studiando non troppo. Ho stuiato molto durante la sessione così facendo riesco a dare più esami in contemporanea ma non riesco a focalizzarmi sui particolari che potrebbero alzare il voto.


**Il giorno dopo**

Ieri è stata una dura serata, anche oggi non ho fatto niente eccetto andare a giocare a tennis. Ieri ero solo molto trieste e non riuscivo a fare niente per contrastarla. Oggi ho riflettuto con più calma e razionalità(sono un ingegnere).

Tutti i momenti più difficili che sto affrontando avvengono quando non ho da fare niente, le giornate sono piene di vuoto che non riesco a riempire facilmente, sono pieno di enerigia e voglia di fare che possono cambiare la vita di qualcuno ma quando mi trovo lì continuo a scrollare.

Per me i social stanno diventando un problema, non sono uno che posta, cosa migliore di quella che faccio. Io acquisisco solo cose inutili che non mi servono e che a nessuno potrebbero servire, l'intrattenimento e lo svago sono importanti ma questo lo trovo nei film che mi danno infinitivamente di più. Eppure mi trovo ogni giorno a combattere questa tremenda e perfida volontà di vedere cosa c'è nel post successivo.

Gli stimoli ci sono e sono troppi, io vorrei fare miglioni di cose ma poi concludo nel non farne nessuna. Già essere qua a scrivere è un'impresa oggi, anche se non mi legge nessuno questo credo e spero serva a me per essere qualcosa di migliore domani.